Mięśnie zaangażowane w ruch:
a) główne:
– m. naramienny środkowy;
b) pomocnicze:
– m. czworoboczny,
– m. trójgłowy ramienia.


Pozycja wyjściowa
1) Pozycja stojąca, plecy wyprostowane. Nogi rozstawione na szerokość bioder zapewniają stabilną postawę.
2) Unieś ramiona tak, aby hantle znajdowały się na wysokości głowy/barków.
3) Palce zwrócone do przodu. Łokcie w jednej linii z nadgarstkami.


Ruch
1) Utrzymując prawidłową pozycję wyjściową, weź wdech, a następnie unieś ramiona z równoczesnym wyprostem 
w stawach łokciowych i wyciśnij hantle nad głowę. Ruch odbywa się po trójkącie, 
tzn. hantle schodzą się do środka w momencie, gdy są nad głową.
2) Zatrzymaj na chwilę ruch w końcowej fazie, następnie wolno opuszczaj hantle, wykonując wydech.
3) Wykonaj wyznaczoną liczbę powtórzeń.


Wskazówki
1) Utrzymuj stałe napięcie mięśniowe.
2) Łokieć znajduje się pod ciężarem podczas wykonywania ćwiczenia.
3) Trzymaj głowę w równej linii z plecami.
4) Bądź skoncentrowany.