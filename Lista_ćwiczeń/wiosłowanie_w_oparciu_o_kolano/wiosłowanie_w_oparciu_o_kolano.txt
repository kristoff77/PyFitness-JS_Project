Mięśnie zaangażowane w ruch:
– m. najszerszy grzbietu,
– m. obły większy,
– m. naramienny tylny,
– m. czworoboczny,
– m. równoległoboczny.


Pozycja wyjściowa
1) Pozycja wykroczno-rozkroczna (noga zakroczna w tył i lekko na zewnątrz).
2) Łokieć oparty na nodze z przodu.
3) Plecy proste, hantla w dłoni, ramię skierowane w dół.


Ruch
1) Utrzymuj prawidłową pozycję ciała i wykonaj wdech, a następnie przyciągnij 
sztangielkę pionowo w górę, kierując ją w stronę biodra, jednoczenie maksymalnie 
zbliżając łopatkę do kręgosłupa i w dół.
2) Kontynuuj ruch do momentu, w którym sztangielka będzie znajdowała się 
na wysokości biodra, a plecy uzyskają szczytowe napięcie.
3) Utrzymaj napięcie przez ułamek sekundy.
4) Ruch opuszczania wykonaj zdecydowanie wolniej niż podnoszenia, zrób wydech.


Wskazówki
1) Postaraj się zachować proste plecy podczas wykonywania ćwiczenia.
2) Ćwiczenie wykonuj powoli, z pełnym wyczuciem zaangażowanej grupy mięśniowej.
3) Skoncentruj się na tym, aby ruch następował poprzez napięcie mięśni pleców, a nie ramion.
4) Nie szarp ciężaru, ogranicz dodatkowe ruchy ciała do minimum.
5) Zwróć uwagę na prawidłowe oddychanie.
6) Zbyt szybkie wykonywanie ćwiczenia jest błędem technicznym.